---
layout: strona
edit:   2016-03-03
---

Strona powstała przy użyciu generatora stron statycznych [Jekyll](http://jekyllrb.com/). Projekt zostanie niedługo umieszczony na [GitHub](https://github.com/)ie.

Założeniem projektu jest prostota i optymalizacja dla łącz o niskiej przepustowości. „Lekka” strona ma umożliwić, płynny dostęp do stron przez osoby korzystające z sieci komórkowych w warunkach nie najlepszego zasięgu. Dostępność dla urządzeń mobilnych jest brana pod uwagę, choć nie jest priorytetem.

Priorytetowe jest dostarczenie treści, przy jednoczesnym zachowaniu stylu strony, która nie wygląda na powstała w poprzednim wieku.

Jak każdy projekt witryny jest to kompromis wielu czynników. Mierzę w zgodność ze standardami HTML5 oraz CSS3, choć staram się nie stosować „najświeższych” funkcji, które są obsługiwane jedynie przez najnowsze wersje przeglądarek. Z drugiej strony pogodzenie tego wszystkiego z jednoczesnym zapewnieniem kompatybilności wielu mało popularnych i starych przeglądarek (np. Internet Explorer w wersjach 9 lub starszych) jest zbytnim wysiłkiem względem korzyści z tego wynikających. Stronę testuję w przeglądarkach: Firefox, Opera, Chrome, a czasem również w Internet Explorerze oraz tekstowej przeglądarce elinks. Przyjmuję zasadę, że w mniej popularnych i starszych wersjach czytelność i dostęp do głównych funkcji strony jest wystarczająca.

Projekt jest również tworzony z myślą o dostępie dla osób słabo widzących czy niewidomych, choć nie myślę nawet o czytaniu zaleceń WCAG. Powtórzę się, że jest to kompromis, a np. większa dostępność dla czytników ekranów zmniejsza kompatybliność ze starymi przeglądarkami.

Aktualnie strona jest w pełni statyczna i nie używa JavaScriptu.
Czysty HTML+CSS.

